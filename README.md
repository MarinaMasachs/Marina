#  PAC3 - Visionant el futur amb les ulleres de Manovich: redescobrint la hibridació

Marina Masachs i Bertran, Cultura Digital  - 
Assaig sobre la hibridació de SPOTIFY + GOOGLE MAPS


# Introducció
Quins exemples d'hibridació posaria Manovich si hagués d'escriure novament el seus llibres?

La hibridació és la fusió dels medis. És un fet que vivim en una "cultura del remix." Actualment, moltes de les àrees culturals i estils de vida: la música, la moda, el disseny, l'art, les aplicacions web, els mitjans creats per usuaris, el menjar... es regeixen per remixes, fusions, collages, o mash-ups. 
Anem a centrar-nos en dos casos diferents d'hibridació força diferents: el Google Maps i el Google Maps + Spotify, aquest últim cas inventat.

# Google Maps

**Google Maps** és un servei de  cartografia en línia gratuït de Google que disposa d'una interfície d'usuari amb zoom. Combina imatges, mapes reals provinents de satèl·lits i avions, i també té integrada la variant Google Earth. 
  
![Google quiere facilitar la experiencia de compra en Google Maps con estas  nuevas funcionalidades | Tecnología - ComputerHoy.com](https://cdn.computerhoy.com/sites/navi.axelspringer.es/public/media/image/2021/11/trucos-ocultos-google-maps-android-te-haran-vida-facil-2530159.jpg)

## Inici de Google Maps

El 2003, Lars i el seu germà, Jens Rasmussen, al costat dels australians Noel Gordon i Stephen Ma, van cofundar *Where 2 Technologies*, una nova empresa relacionada amb el mapeig a Sydney, Austràlia. Google va comprar aquesta companyia a l'octubre de 2004 per crear el popular programari gratuït, basat en el navegador, Google Maps.

**Google Maps**  va ser anunciat per primera vegada el 2005. Com en les aplicacions web de Google, s'usen un gran nombre d'arxius ***Javascript*** per a crear Google Maps. A mesura que l'usuari mou el mapa, la visualització de la mateixa es baixa des del servidor. Quan un usuari busca un negoci, la ubicació és marcada per un indicador en forma de pin, el qual és una imatge ***PNG*** transparent sobre el mapa. Per aconseguir la connectivitat sense sincronia amb el servidor, Google va aplicar l'ús ***d'AJAX*** dins d'aquesta aplicació. És una aplicació per al desenvolupament de mapes.

## Funcions bàsiques
**Google Maps** ofereix la capacitat de realitzar acostaments i allunyaments per mostrar el mapa. L'usuari pot controlar el mapa amb el ratolí o les tecles de direcció per moure a la ubicació que es desitgi. Per permetre un moviment més ràpid, les tecles «+» i «-» poden ser usades per a controlar el nivell de zoom. Els usuaris poden ingressar una adreça, una intersecció o una àrea en general per buscar en el mapa.

Els resultats de la recerca poden ser restringits a una zona, gràcies a **Google Local**. Per exemple, si algú vol consultar per «pizzeria a Girona» per trobar restaurants que serveixen pizzes a prop de la ciutat. Les recerques poden trobar una àmplia gamma de restaurants, hotels, teatres i negocis generals.

Com altres serveis de mapes, Google Maps permet la creació de passos per arribar a alguna direcció. Això permet a l'usuari crear una llista pas a pas per saber com arribar al seu destí, calculant el temps necessari i la distància recorreguda entre les ubicacions.  És una eina molt potent per integrar al navegador del cotxe, per a molts imprescindible, ja que indicant l'adreça et condueix al teu destí per la ruta més curta, amb indicadors també de tràfic o incidències a la carretera.

Les eines de Google Maps consisteixen en una **hibridació continua de fotografia, modelatge 3D, cartografia, a més de la informació de Google Business**, de totes les empreses apuntades. Una eina molt important de Google Maps és el rànquing de comentaris i qualificacions que els usuaris van incloent, de manera que abans de visitar un lloc fa que altres usuaris abans consultin els comentaris positius i negatius que altres han fet abans d'anar-hi.

## Google Earth

**Google Earth** té la capacitat de mostrar edificis i estructures en 3D, que consisteixen en presentacions dels usuaris amb **Google SketchUp**  un programa de modelatge en 3D. Inclou la més alta resolució de textures fotorealistes que es poden trobar de qualsevol lloc. Les representacions tridimensionals estan disponibles per a certs edificis i estructures a tot el món a través del Google 3D Warehouse. Encara que hi ha moltes ciutats a Google Earth que són totalment o parcialment en 3D, moltes estan disponibles en la **Google Earth Gallery**. La Google Earth Gallery és una biblioteca de les modificacions que la gent de Google han fet de la Terra.





# Spotify + Google Maps

Ambdues aplicacions són en sí mateixes dos casos diferents d'hibridació, però del cas que m'agradaria parlar és de la hibridació de totes dues, fet que encara no s'ha produït però que penso que seria interessant com aficionada de la música.

**Spotify** és un programari propietari suec de flux de dades música. Gràcies a un model d'igual a igual permet escoltar de forma instantània sense temps de descàrrega. Es poden fer cerques de temes musicals per artista, àlbum o llistes de reproducció creades pels propis usuaris. El programa va ser llançat el 7 d'octubre 2008 al mercat europeu.

![Spotify mejora sus recomendaciones para las listas](https://www.muycomputer.com/wp-content/uploads/2021/09/Spotify-1.jpg)

## Controlar Spotify des de Google Maps

El que sí està ja integrat actualment en la realitat és el fet de poder controlar el què escoltes a Spotify mentre condueixes i tens a la pantalla del navegador del cotxe el Google Maps. Aquesta integració és important tant des del punt de vista de l'experiència d'usuari com de la seguretat. Permet canviar de cançó sense haver de tancar Maps i obrir Spotify, evitant algunes distraccions al volant.
Des de l'app de Google Maps, pots configurar les opcions per tal de que aquesta opció aparegui. A la mostra de controls de reproducció multimèdia, sortirà una finestra emergent on pots triar amb quina app vols escoltar música a Google Maps. Seleccioneu Spotify, Google Play Music, YouTube Music, Apple Music, etc..

## Hibridació Google Maps + Spotify

La meva proposta de hibridació consisteix en sincronitzar ambdues aplicacions per tal que l'usuari obtingui dades musicals de la ciutat o zona que està visitant, o que vol descobrir des de casa. Per exemple, si estem observant el mapa de Itàlia i seleccionem la opció de *Vista musical*, veurem les cançons regionals italianes, a més de les cançons de músics locals de cada indret, així com també les cançons que parlen d'algun indret. La forma d'estructura-ho és la següent: cada cop que es puja una música a Spotify, es pot indicar una ciutat, una zona, un país per a incloure-la a la llista de Google Maps. Així al veure Google Maps amb l'opció Vista musical activada podrem descobrir un seguit de cançons relacionades amb el lloc a visitar. Evidentment podem filtrar la busca per tipus de música, gènere, etc...
Mitjançant Google Maps en el mode de navegació al cotxe, també es podria configurar de manera que cada ciutat visitada ens reprodueix les cançons i intèrprets d'aquesta zona.
Una manera diferent de conèixer diferents músiques del món i de conèixer part de la cultura de cada país o zona en qüestió.



# Bibliografia

 - Wikipedia [en línia] [consulta: 2 de maig de 2022]. Disponible a:  https://ca.wikipedia.org/wiki/Google_Maps
 - Computer  [consulta: 14 de maig de 2022] https://computerhoy.com/tutoriales/tecnologia/como-controlar-spotify-google-maps-mientras-conduces-312231
 - Nació digital  [en línia] [consulta: 13 de maig de 2022]. Disponible a: https://www.naciodigital.cat/noticia/215656/spotify-musica-cancons-trucs-playlist

